<!DOCTYPE html>
<html>
<head>
<title>help istruzioni generali</title>
</head>
<body>
<h1>Istruzioni per l'acquisto di beni e servizi</h1>

A valle di una circolare da parte del Prof. Valditara (capo Dipartimento Ricerca MIUR), inoltrata da INAF sede
centrale, adeguiamo le nostre procedure per l’acquisto di beni, servizi, lavori affidati ai sensi del D.Lgs.
50/2018 e s.m.e i.:

<center>
<h3> Cambiamento limite di spesa oltre il quale diventa obbligatorio andare su MEPA:  </h3>
</center>

<b>Con esclusione degli acquisti per materiale informatico e di
connettività (per i quali si rimanda all’ultimo paragrafo)</b>,
per acquisti di importo inferiore a € 5.000,00 + IVA non è più
necessario comparare più offerte (ma non è vietato) ed è possibile
procedere con affidamento diretto fuori dal MEPA, fermo restando
l’obbligo di garantire la rotazione fra i fornitori.

<center>
<h3>  Acquisti di importo uguale o superiore a € 5.000,00 +IVA e minore di € 40.000,00 +IVA: </h3>
</center>

Per gli acquisti di importo uguale o superiore a € 5.000,00 e minore
di € 40.000,00 +IVA è obbligatorio utilizzare le convenzioni Consip
se attive, il MEPA, oppure la piattaforma elettronica U-BUY.
<p>

<u>È possibile procedere con affidamento diretto</u>, fermo restando l’obbligo
di salvaguardia dei principi di rotazione, efficienza, efficacia ed
economicità. Per questo motivo, quando possibile e, in particolare
quando non è dimostrabile l’unicità, si consiglia di fare precedere
l’affidamento diretto da una indagine di mercato; oppure, quando non
in contrasto con i principi sopra esposti, si suggerisce di attivare una
RDO con un congruo numero di operatori.
<p>
Nel caso di indagine di mercato e di affidamento diretto non alla
ditta che ha presentato il prezzo più basso, è opportuno allegare
alla richiesta motivata di acquisto una relazione da parte del RUP in
cui vengono spiegati i motivi che portano a scegliere l’offerta della
Ditta a cui si propone l’affidamento.

<center>
<h3>Acquisti per materiale informatico e di connettività (qualsiasi sia il prezzo):   </h3>
</center>

Per gli acquisti di materiale informatico e di connettività, ci è stato
di recente ricordato dal TTPA, che è possibile procedere all’acquisto
solamente:

<ul>
<li> in primo luogo, con l’adesione alle convenzioni Consip (se attive)
<li> altrimenti avvalendosi del MEPA.
</ul>

Resta valido quanto già scritto sopra per gli acquisti di importo
compreso fra € 5.000,00 e € 40.000,00.  Alla luce di questo obbligo,
non sarà più possibile il rimborso per cassa economale di materiale
informatico e di connettività.
<p>
<br>
Firenze, 7 agosto 2019
</body>
